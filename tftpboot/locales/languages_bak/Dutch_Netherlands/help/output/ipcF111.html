<html>

<head>
<meta http-equiv="Content-Type" content="text/html; charset=ISO-8859-1">
<meta name="GENERATOR" content="Quadralay WebWorks Publisher 2003 for FrameMaker 8.0.7.2260">
<meta name="TEMPLATEBASE" content="emwebh8-0-05">
<meta name="LASTUPDATED" content="03/27/06 08:32:50">

<title>Configuratie- en registratietaken</title>
<!-- Copyright © 2003-2006, Cisco Systems, Inc. Alle rechten voorbehouden. -->





<SCRIPT language="javascript">
<!--
if (navigator.appName=="Netscape")
{   document.write("<LINK rel='StyleSheet' href='../shared/WHnonIE4.css'>");}
else
{   document.write("<LINK rel='StyleSheet' href='../shared/style_1.css'>");}
//-->
</SCRIPT>
</head>

<body  bgcolor="#ffffff">

<a name="top"></a>

  <a name="1007570"></a>
  

  

<h1>Configuratie- en registratietaken</h1>


<p><a name="1007571"></a>Nadat u de toepassing Cisco IP Communicator hebt geïnstalleerd, de wizard Audio afstemmen hebt 
voltooid en Cisco&nbsp;IP&nbsp;Communicator op het bureaublad wordt weergegeven, moet u mogelijk een of meer 
van de onderstaande configuratie- en registratietaken uitvoeren voordat u gesprekken kunt voeren. 

</p>

<p><a name="572785"></a>
<strong>Opmerking	&nbsp;&nbsp;&nbsp;</strong> De volgende taken verschillen per bedrijf en telefoonsysteem. Neem contact op met de 
systeembeheerder voor meer informatie. Voer deze taken niet uit, tenzij dit wordt opgedragen.

</p>

<h3><a name="572787"></a>Een apparaatnaam kiezen
</h3>


<p><a name="572789"></a>U hebt twee mogelijkheden voor het configureren van een apparaatnaam voor Cisco IP Communicator. 
In de eerste optie is Cisco&nbsp;IP&nbsp;Communicator afhankelijk van uw keuze van netwerkadapter voor 
herkenning voor het netwerk. U moet de juiste netwerkadapter selecteren om Cisco&nbsp;IP&nbsp;Communicator 
correct te laten functioneren. Als u een netwerkadapter wilt selecteren, klikt u met de rechtermuisknop 
op de interface van Cisco&nbsp;IP&nbsp;Communicator. Vervolgens kiest u <strong>Voorkeuren &gt; Netwerk &gt; Apparaatnaam</strong> 
en selecteert u een netwerkadapter in de keuzelijst Netwerkadapter. Neem contact op met de 
systeembeheerder voor informatie over welke netwerkadapter u moet kiezen. U kunt over het algemeen 
het beste de adapter kiezen die de meest betrouwbare verbinding biedt of de adapter die altijd is 
ingeschakeld, zelfs wanneer deze niet in aangesloten. U kunt beter geen draadloze kaart kiezen. 

</p>

<p><a name="572791"></a>
<strong>Opmerking	&nbsp;&nbsp;&nbsp;</strong> Deze instelling wordt gebruikt voor netwerkherkenning; niet voor de audioverbinding. 
U&nbsp;hoeft deze instelling niet te wijzigen wanneer deze eenmaal is ingesteld, tenzij u de 
geselecteerde netwerkadapter definitief wilt verwijderen of uitschakelen. Neem contact 
op met de systeembeheerder voordat u een nieuwe adapter selecteert.

</p>

<p><a name="572793"></a>Als tweede optie kunt u Cisco IP Communicator zo configureren dat u zelf een apparaatnaam opgeeft. 
Deze optie kan alleen worden gebruikt wanneer u bent verbonden met Cisco Unified CallManager 
versie 5.0(1) of hoger. Klik met de rechtermuisknop op Cisco IP Communicator of klik op het 
menupictogram. Kies vervolgens <strong>Voorkeuren &gt; Netwerk &gt; Deze apparaatnaam gebruiken</strong>. Geef een 
tekenreeks op voor de apparaatnaam. De tekenreeks moet uit minder dan 15 tekens bestaan, kan alleen 
ASCII-tekens bevatten en mag geen spaties bevatten. Neem contact op met de systeembeheerder voor 
informatie over de apparaatnaam.

</p>

<h3><a name="572795"></a>Een apparaatnaam zoeken
</h3>


<p><a name="572797"></a>Als u de apparaatnaam van de geselecteerde netwerkadapter wilt bekijken, opent u het menu en kiest 
u vervolgens <strong>Voorkeuren &gt; Netwerk &gt; Apparaatnaam</strong>. Noteer de apparaatnaam en stuur deze naar de 
systeembeheerder wanneer u hierom wordt gevraagd.

</p>

<h3><a name="572799"></a>Een TFTP-server opgeven
</h3>


<p><a name="572801"></a>De systeembeheerder vraagt u mogelijk een of twee TFTP-serveradressen op te geven in de interface 
van Cisco&nbsp;IP&nbsp;Communicator. Open het menu, kies<strong> Voorkeuren &gt; Netwerk &gt; Gebruik deze TFTP-servers</strong> 
en geef een TFTP-adres op in het veld.

</p>

<p><a name="572803"></a>Als u deze taak moet uitvoeren, brengt de systeembeheerder u hiervan op de hoogte.

</p>

<h3><a name="572805"></a>Registreren met TAPS
</h3>


<p><a name="572807"></a>Nadat u Cisco IP Communicator hebt geïnstalleerd en gestart, moet u de toepassing mogelijk automatisch 
registreren met TAPS (het programma voor automatisch geregistreerde telefoonondersteuning). 

</p>

<p><a name="572809"></a>Als u zich wilt registreren met TAPS, gebruikt u de Cisco IP Communicator om het toestelnummer van 
TAPS in te voeren dat u van de systeembeheerder hebt gekregen en voert u de gesproken instructies uit. 
Mogelijk moet u het volledige toestelnummer invoeren, inclusief het netnummer. Wanneer een 
bevestigingsbericht van Cisco&nbsp;IP&nbsp;Communicator verschijnt, kunt u het gesprek beëindigen. 
Cisco&nbsp;IP&nbsp;Communicator wordt opnieuw gestart.

</p>

<h3><a name="572811"></a>De volgende stap
</h3>


<p><a name="572817"></a>U moet vervolgens controleren of Cisco IP Communicator klaar is voor gebruik. Zie <a href="ipcF112.html#572823">&quot;Cisco&nbsp;IP Communicator testen&quot;</a>. 

</p>

<hr><br>

<p>Copyright © 2003-2006, Cisco Systems, Inc. Alle rechten voorbehouden.</p>

</body>
</html>
